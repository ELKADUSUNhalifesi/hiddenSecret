Sayfa 17 - BİLGE
 
BİLGE 
 
Rahman ve Rahim olan ALLAH’ın adıyla; 
 
1. Sizler, O’nun bilgisi yanında hatrı sayılamayacak kadar az biliyorken, ALLAH, kimya ilminin yaratıcısıdır. 
 
2. Fizik, Kimya ve Matematik ilimlerini ALLAH yaratmıştır. O, bütün ilimlerin yaratıcısıdır. Yaratan, yarattığını bilmez mi? 
 
3. ALLAH, Fizik, Kimya ve Matematik ilimlerini en iyi bilendir, o ilimlerdeki her şeyi noksansız ve çok iyi bilir. O, bilir, siz ise çok az bilirsiniz. 
 
4. ALLAH, atomun yaratıcısıdır. Alemler içinde alemler yaratır. 
 
5. Her bir atom çekirdeği, O’nu tesbih eder. 
 
6. Her bir atomu, belirli bir ölçüye göre yaratmıştır. 
 
7. Nötronlar ve protonlar, O’nu övgü ile tesbih ederler. 
 
8. ALLAH’ın şanı ne yücedir ki O, her şeye ayrı bir özellik vermiştir. Gerçek, ALLAH’tan gelendir. 
 
9. O, evrendeki atomların toplam miktarını bilendir. 
 
10. İşte alemlerin Rabbi olan ALLAH böyle bilge ve geniş ilim sahibidir. O, her şeyi çok iyi bilendir. ALLAH, üstün ilimler sahibidir, her şeyi bilir. O, sizin, bilmediklerinizi de bilendir. 
 
11. ALLAH, bilgeliği tasavvur edilemeyendir. 
 
12. ALLAH’a göre sizi tekrar diriltmek de, yeni bir yaratılışla tekrar yaratmak da hiç zor değildir. 
 
13. O, maddeleri karıştırarak yeryüzünü ve sonra da yeryüzündeki ile gökyüzündeki maddeleri de belirli bir ölçüye göre karıştırarak sizleri yaratandır. İlk yaratma hakkındaki bilgiyi bizden isteyip duruyorsun, acele etme, vakti gelince Rabbin onu sana gerçek olarak bildirecektir. - 
 
14. Çok Bilge ve İlmi çok geniş olan ALLAH, noksan sıfatlardan münezzehtir. 
 
15. O, sizi temiz ve tatlı bir suya layık gördü, size lütufta bulundu. ALLAH, dileseydi içeceğiniz suyu acı ve çamurlu bir su yapardı, bedenlerinizi de o suyu içmeye uygun yaratırdı. And olsun ki O, size lütufta bulundu. Hiç şükreden yok mudur? 
 
16. Size, tatları farklı ve hepsi de birbirinden güzel olan meyveler bitirdi, ikram da bulundu. O, sizi yaratıp iyilik ve güzellikle karşıladı, sizin, O’na karşı nasıl davranacağınızı görmek istedi. Hiç şükreden yok mudur? 
 
17. ALLAH, tuzlu suyu, tatlı suya çevirdi. Görmez misiniz, ibret almaz mısınız ki O, dönüştürüp değiştirdi. Ölü toprağı su vererek canlandırıp yeşillendirdi. Size, herkesin ayrı olan damak zevkine göre, çeşit çeşit sebzeler bitirdi. Hiç şükreden yok mudur? 
 
18. İkram’da bulunan, değiştirip dönüştürmeye kadir olan ALLAH’ın kimyası ne güzel! Diriden ölüyü, ölüden de diriyi çıkartan ALLAH’ın ilmi ne yüce! Hiç düşünüp öğüt alan, şükreden yok mudur?- 
 
19. Büyüklük ancak O’na yaraşır. Övgüler ancak O övülünce güzelleşir. O’nun ismi kalplere huzur verir. ALLAH’ın şanı ne yücedir! Hiç düşünüp öğüt alan yok mudur?- 
 
20. Hamd, alemlerin Rabbinedir. Ne kadar zaman geçerse geçsin and olsun ki O, sizi saçlarınıza kadar tekrar yaratmaya kadir’dir. 
 
21. O, sindirim için asit yaratandır. Bu, O’nun yaratışıdır. 
 
22. ALLAH’ın kimyası noksanlıktan uzaktır. 
 
23. Güvenenler, ancak öldüren ve dirilten, kimyası ve ilmi noksanlıktan uzak olan ALLAH’a güvenmelidirler. O, her şeyin mutlak hükümdarı ve efendisi olan ALLAH’tır. 
 
24. O, ölüden diriyi ve diriden de ölüyü çıkarır. 
 
25. Ey İnsan! Rabbinin şanını yücelt! O’nun şanı yücedir, övgü’ye layık’tır. 
 
26. Deveye hörgüç, kirpiye diken ve örümceğe zehir veren ALLAH’tır. 
 
27. Her birinin rızkını, ayrı ayrı yaratmıştır. O, kimine bir diğerini rızık kılandır. Besin zincirini yaratandır. 
 
28. O, arıdan bal, koyun’dan yün, böcek’ten ipek ve inek’ten süt çıkarandır. 
 
29. Sizi, her birinden ayrı ayrı faydalandırmıştır. Ulu Bilge olan ALLAH, şüphesiz ki her şeye gücü yetendir. 
 
30. Ey İnsan! Ulu Bilge olan Rabbinin şanını yücelt! O’nun şanı yücedir, övgü’ye layık’tır. 
 
31. Övgü, Ulu Bilge olan, alemlerin Rabbinedir. Şüphesiz O, yerlerin de göklerin de tek Hakimidir. 
 
32. ALLAH, hükümdarlığında eşi, benzeri ve hiçbir ortağı olmayan tek bir İlah’tır. O’na ortak koştuklarınız ise karınca yaratmaktan aciz’dir. 
 
33. O, sizin ortak koştuklarınızdan münezzehtir, her şeyin tek sahibidir. Yaratılmış olan alemlerin tek yaratıcısı olan, alemlerin Rabbi, Azim'dir.