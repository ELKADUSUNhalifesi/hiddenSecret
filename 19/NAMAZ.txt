Sayfa 8 - NAMAZ
 
NAMAZ 
 
Rahman ve Rahim olan ALLAH'ın adıyla; 
 
1- Ortak koşanlara “Gelin, ALLAH’ın indirdiğine uyun” dendiği zaman, O’nun indirdiği kitap da namazın nasıl kılınacağını ALLAH’ın eksik bıraktığını söylüyorlar. O zalimler, bilgisizce ALLAH’a noksan muamelesi yapıyorlar! ALLAH, her türlü noksanlıktan uzak’tır. 
 
2- Yoksa ilah edindikleri beşerler, ALLAH’a bilmediği bir şeyi mi haber veriyorlar? 
 
3- Öncekilere farz kılınan namaz, sonrakilere de farz kılınmıştır. 
 
4- Namaz, ALLAH’ın Nebisi ve Resul’ü olan İbrahim’den beri süregelen ibadetlerdendir. 
 
5- İslam olan Müslümanların erkek çocuklarını sünnet ettirmek de şüphesiz yine İbrahim’den beri süregelenlerdendir. 
 
6- İnsanlar içinde tek bir İlah olan ALLAH’ın vahyetmesiyle, O’na namaz kılan ilk insan, İbrahim’dir 
 
7- Putperestler putlarına ibadet ederlerken, İbrahim ibadet edilmeye asıl layık olan tek ALLAH’a ibadet edenlerdendir. 
 
8- İbrahim, dinini yalnız ALLAH’a has kılmış ve hanif olarak sadece O’na yönelmiştir. 
 
9- Şüphesiz namaz’dan sonra dua etmek de İbrahim’den beri süregelenlerdendir. 
 
10- İbrahim, Rabbi için ayakta durdu, rüku ve secde etti sonra da O’na şöyle dua etti “Ey Rabbim! Beni ve soyumdan gelecekleri namazı devamlı kılanlardan eyle; ey Rabbimiz! Duamı kabul eyle.” 
 
11- Namaz’ı hangi ses tonunda kılacağınız, kılarken nasıl bir durum içinde olacağınız, kılmadan önce nasıl abdest alacağınız, hangi durumlarda yaklaşacağınız ve hangi durumlarda uzak kalacağınız, elinizde yazılı olan apaçık bir Kur’an’da dır. Ayrıntılı olarak açıklanmıştır. 
 
12- ALLAH, Kur'an'da bir şeyi eksik bırakmamıştır. O, her türlü eksiklikten uzak’tır. 
 
13- Nebi’ye vahyolunan apaçık bir Kur’an ve Nebi’nin de uyduğu sadece kendisine vahyolunan olduğu halde, Nebi’ye kendisine vahyolunan Kur’an’ın dışında din adına bir takım şeyler yaptığını iddia edenler, ancak Nebi’ye iftira etmişlerdir. 
 
14- Din, yalnız ALLAH’ın dini’dir ve sadece O’nun indirdiği gibidir. Kulluk, yalnız ALLAH’a ve sadece O’nun emrettiği şekilde edilir. 
 
15- Kur’an’ı, ALLAH indirmiştir. O halde siz de dininizi yalnız Kur’an’a has kılın ve sadece size Kur’an’da ALLAH’ın emrettiğini yapın! İşte bu, halis din’dir. 
 
16- ALLAH’ın emrettiğinden başkasını yapmak veya emrettiğine, emretmediği bir şeyi de katarak yapmak, ALLAH’a ortak koşmaktır. 
 
17- Şüphesiz Kur'an ancak anlaşılsın, düşünüp öğüt alınsın diye Arapça olarak indirilmiş bir kitap’dır. 
 
18- Eğer Araplara, başka bir dil’de Kur’an gelmiş olsaydı ve ALLAH’ın Nebisi, Araplara Kur’an’ı yabancı bir dilden okusaydı “Ayetleri anlaşılır olmalı değil miydi? Arab’a yabancı dilden olur mu?” diyeceklerdi. 
 
19- Senin kavmin, Kur’an’ı anlamadan okumayı kendine din edindi ve “Ayetleri anlaşılır olmalı değil mi? Türk’e yabancı dilden olur mu?” bile demedi. 
 
20- Şüphesiz senin kavmin dışında, insanların çoğu da anlamadan okumayı kendine din edindi. 
 
21- Bu gerçekten şaşılacak bir iştir ve apaçık bir şeytan işidir. Çünkü şeytanlar, vahyi işitmekten uzak kılındığı gibi insanları da onu işitmekten uzak kılmak istemiştir. 
 
22- ALLAH’ın Hak dini olan İslam, şüphesiz akıl dinidir. Aklını kullanmayı emretmektedir. 
 
23- Dünya hayatı çok az bir yararlanma, oyun ve eğlenceden başka bir şey değildir. Rabbinin katında olanlar daha güzel ve süreklidir. Sonunda dönüş, alemlerin Rabbinedir. 
 
24- Sana verilen bu sahifeler, insanlara gelen yeni bir uyarı’dan başka bir şey değildir. İnsanları tek bir İlah’a kulluk etmeye ve O’ndan başkasına kulluk etmemeye davet etmektedir. Vekil olarak, ALLAH yeterlidir.