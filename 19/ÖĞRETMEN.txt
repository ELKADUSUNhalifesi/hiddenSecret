Sayfa 3 - ÖĞRETMEN
 
ÖĞRETMEN 
 
Rahman ve Rahim olan ALLAH'ın adıyla; 
 
1- Övgü, yazdıran, okutan, öğreten ve bildiren alemlerin Rabbinedir. 
 
2- Eğitimin yaratıcısı, alemlerin Rabbidir. 
 
3- ALLAH, ne güzel öğreten ve ne güzel yetiştirendir. 
 
4- Kim dinin ve eğitimin, Kur’an’ın indirilmesiyle başladığını ve ondan önce insanların karanlıklar içinde kaldığını düşünüyorsa, Tevrat, Zebur ve İncil, Kur’an’dan önce indirilmiştir. 
 
5- İlk Öğretmen, alemlerin Rabbidir. O, ne güzel Öğretmendir. 
 
6- ALLAH, yarattığı meleklerden dilediğine dilediğini öğretmiştir. 
 
7- Hani O, Adem’e isimleri öğretmişti. 
 
8- Sonra da Adem’e öğrettiklerini, meleklere sordu "Eğer bilenlerdenseniz söyleyin, bunların isimleri nedir?" Melekler "Seni noksanlıktan tenzih ederiz. Bizim Senin öğrettiklerinden başka bir bilgimiz yoktur. Şüphesiz Sen hem bilensin, hem Hakim'sin" dedi. 
 
9- Ey İnsanlar! Hepinizin İlahı tek bir İlah olan, ALLAH'tır. 
 
10- ALLAH, doğmamıştır ve doğurmamıştır! O, doğmaktan ve doğurmaktan münezzehtir. Her şey zaten O’nundur, Yaratıcıdır. İhtiyacı yoktur, dilediğini yaratır. 
 
11- ALLAH, yaratılmamıştır. Yaratık değil, Yaratıcıdır. 
 
12- O, tek bir Yaratıcı olan ALLAH'tır. 
 
13- ALLAH, başlangıcı ve sonu olmayandır. 
 
14- O, hep var olandır. Var oluşu, zaman’dan münezzeh olandır. 
 
15- ALLAH, zamanın yaratıcısıdır. O’nun katında geçen zaman, sizin hesabınızla yeryüzünde geçen zamandan çok daha hızlı akmaktadır. 
 
16- ALLAH yerleri ve gökleri bitişikken ayıran ve evreni yoktan yaratandır. 
 
17- TANRI, ALLAH'tır. ALLAH'da TANRI'dır. Bunların ikisi de aynı anlamdadır. 
 
18- Yoksa ALLAH'tan başka TANRI'mı var? Öyle olsaydı yerin ve göğün düzeni bozulur, her biri diğerine üstün gelmek için bir yol arardı. 
 
19- Hayır, ALLAH bir'dir ve O'ndan başka İlah yoktur. 
 
20- ALLAH'ın yarattığı her şeyde mutlaka bir hikmet vardır. ALLAH’ın ilmi, her şeyi çepeçevre kuşatmıştır. 
 
21- O, sizi bir damla meni'den, bulunduğunuz hal ve şekillere getiren, dönüştüren ve dönüştürmeyi çok iyi bilendir. 
 
22- Sizi, yeryüzünün halifeleri yapmıştır. Yeryüzüyle birlikte, Güneş ve Ayı hizmetinize vermiştir. 
 
23- Yeryüzünün dengesini sağlamış, sağlamlaştırmış ve emrinize amade kılmıştır. 
 
24- Yarattığı her canlıyı, bir ilim üzerine yaratmıştır. 
 
25- Her canlıya, kendi görevini bildirmiştir. 
 
26- O, her canlıya farklı bir özellik vermiştir. ALLAH’ın şanı, ne yüce’dir! 
 
27- O insan, yeryüzünde yaratıklar bakımından her canlıdan üstün kılınmışken, boşuna mı yaratıldığını sanmaktadır? 
 
28- O insan, hiç yeryüzünde gezip dolaşmıyor mu? Yarattıklarımıza bakıp, incelemiyor mu? 
 
29- Yeryüzünde hangi şey, boşuna yaratılmıştır ki, kendisi boşuna yaratılsın? Her yaratılan, mutlaka bir ilim ve bir amaç üzerine yaratılmıştır. Bir takım yaratıklarda vardır ki, çeşit olsun diye yaratılmıştır. ALLAH, yaratmanın bir sınırı olmadığını bildirmiştir. 
 
30- Doğrusu insanların çoğu, hayatın bu hayattan ibaret olduğunu ve başka bir şekilde diriltilmeyeceklerini sanmaktadırlar. Hayır, gökyüzüne asılmış olan ve yeryüzüne ışık saçan kandile and olsun ki mutlaka yeniden diriltileceklerdir. 
 
31- Onlara su örneğini bildir. İki Hidrojen ve bir de Oksijen ile meydana gelen su, sıvı bir hal alır. Soğursa katılaşıp buz olur. Fazla ısıttığınız da ise gaz olup buharlaşır. Siz de önce bir sıvıydınız. Şimdi katılaştınız. Ve şüphesiz sizde bu halden başka bir hale geçeceksiniz. 
 
32- Şüphesiz bu, düşünüp aklını kullananlar için apaçık bir ibrettir.